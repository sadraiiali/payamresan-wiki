# ماتریکس
ماتریکس که گاهی در حالت نوشتاری [ماتریکس] نیز نوشته می‌شود، یک پروتکل ارتباطی، آزاد و غیرمتمرکز (decentralised) است. این پروتکل بر روی ارتباط بی‌درنگ (real-time) بین سرویس‌دهندگان متفاوت تمرکز دارد. پروتکل ماتریکس این امکان را می‌دهد تا کاربران از سرورهای مختلف با کاربرانی در سرورهای دیگر باهم امکان چت، تماس صوتی، تماس تصویری، ارسال فایل و ... داشته باشند. چیزی همانند سرویس ایمیل که اجازه می‌دهد کاربران جیمیل، برای کاربران یاهو یا سرویس‌های دیگر، ایمیل ارسال کنند.

از امکانات ماتریکس می‌توان به موارد زیر اشاره کرد:
- چت شخصی و گروهی
- تماس صوتی شخصی و گروهی
- تماس تصویری شخصی و گروهی
- رمزنگاری چت‌ها و تماس‌های شخصی
- رمزنگاری چت‌های گروه برای همه اعضا حاضر در گروه
- تعامل با تلگرام، واتس‌اپ، پیامک، وی‌چت، ماستودون، دیسکورد، اسکایپ، لینکدین، سیگنال و ... از طریق ربات پل
