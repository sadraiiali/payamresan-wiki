
# پیامرسان آزاد؟

امروزه از پیامرسان‌های مختلفی استفاده می‌کنیم. این پیامرسان‌ها معمولاً از طریق اپلیکیشن‌های موبایلی که در اپ‌استور و گوگل‌پلی قابل دسترس هستند، به کار می‌رود. اما این پیامرسان‌ها چه مشکلاتی دارند؟



## به چه پیامرسانی آزاد می‌گوییم؟
### آزادی
پیام‌رسان آزاد به معیارهای سختگیرانه "بنیاد نرم افزار آزاد" برای "نرم افزار آزاد" اشاره دارد:  

۱. **آزادی در اجرای برنامه به دلخواه و به هر هدفی**. نباید هیچ گونه محدودیتی بر روی این موارد وجود داشته باشد:  
- **زمان** (مانند محدودیت دوره‌های زمانی آزمایشی برای نرم‌افزار)
- **هدف** (محدودیت در استفاده برای مقاصد خاص مثل فعالیت‌های تحقیقاتی یا غیر تجاری)
- **موقعیت جغرافیایی**  / محدودیت بر اساس موقعیت جغرافیایی (شما فقط می‌توانید/نمی‌توانید از آن در کشور ایکس استفاده کنید)  

۲. **آزادی در بررسی نحوه عملکرد یک برنامه و تطبیق آن با نیاز‌های شما**
بدون آزادی در تغییر نرم‌افزار، کاربر به یک ارائه دهنده یکسان وابسته خواهد ماند. دسترسی به کد منبع نرم‌افزار یک پیش‌نیاز برای این مورد است.  

۳.  **آزادی در توزیع نسخه‌هایی از آن و در نتیحه کمک به دیگران**  
نرم‌افزار ها را می‌توان تقریبا بدون هیچ هزینه‌ای کپی و توزیع کرد. ممنوعیت انتقال یک برنامه به شخصی که به آن نیاز دارد، آن را به یک برنامه غیر آزاد تبدیل می‌کند.
	۱. آزادی در بهبود یک برنامه و توزیع این بهبود‌ها به صورت عمومی که در نتیجه آن منفعت به کل جامعه است.
	دسترسی به کد منبع برنامه نیز یک پیش‌نیاز برای این قدم است.
	
### امنیت
۱. **امنیت در حفاطت از داده‌ها**   
به واسطه ساختار غیرمتمرکز و اهداف غیرتجاری  
۲. **اطمینان در آزادی  فکر و تصمیم‌سازی**   
از طریق آموزش و تبادل دانش و مفهوم کلی  
۳. **اطمینان حقوقی**  
از طریق احترام به حریم خصوصی افراد و رعایت اصول حفاظت از داده‌ها  
۴. **امنیت در انتقال پیام‌ها**  
به واسطه استفاده از روش‌های رمزنگاری قدرتمند و امکان سنجش غیرمتمرکز فراداده‌ها  
۵. **امنیت فنی**  
به واسطه استفاده از استاندارد‌ها

### پایداری دیجیتال
**آزادی** و **امنیت**  را می‌توان به عنوان «پایداری دیجیتال» در کنار هم قرار داد.  
**پایداری دیجیتال جیست؟** در اوایل قرن چهارم، اگوستین قدیس چگونگی رفتار با کالاهای غیر‌ مادی را توضیح داد: آنها باید منتقل شوند.  
پایداری دیحیتال به این سوال می‌پردازد که چگونه یک رویکرد اخلاقی مسئولانه به کالاهای دیجیتال و غیر مادی در جامعه امروزی، با استفاده از ویژگی پایداری دیجیتالی امکان‌پذیر است.

**ویژگی پایداری دیجیتال چیست؟** منابع دیجیتالی زمانی به شکل پایدار مدیریت می‌شوند که مزایای آن برای جامعه به حداکثر برسد تا نیازهای دیجیتال نسل حاظر و آینده را به شکل مساوی برآورده کند. حداکثر شدن منفعت به جامعه زمانی رخ خواهد داد که منابع دیجیتال برای تعداد بیشتری از افراد با حداقل محدودیت فنی، قانونی و اجتماعی در دسترس باشد. منابع دیجیتالی دانش و  تولیدات فرهنگی دیجیتالی هستند که به شکل متن، تصویر، صدا، ویدیو یا نرم‌افزار ارائه شده‌اند.  

بر اساس این تعریف کلی، این نکات بیانگر آن هستند که:  
۱. کالاهای دیجیتال باید از نظر مالی، فنی و سازمانی باید برای **همه افراد**  **قابل استفاده** و **تغییر** باشند.  
۲. انتقال و حفظ دانش مستلزم طراحی دیجیتالی محصولات دیجیتال به شکلی است که برای آیندگان **باز** و **قابل دسترس** باشند.  
۳. فرمت‌های باز، استاندارد‌های باز و لایسنس‌های آزاد برای  حفظ و انتقال دانش به نسل‌های آینده ضروری است.  
۴. دسترسی به کالاهای دیجیتال باید **مستقل از تمکن مالی** باشد.  
۵. دانش در مورد کالاهای دیجیتالی نباید تنها در انحصار یک شخص یا سازمان باشد، بلکه باید در میان افراد بیشتری **توزیع** شده باشد.  
۶. دانش در مورد محصولات دیجیتالی باید قابل **تکرار و باز‌سازی** مجدد باشند.  
۷. **توزیع و استفاده مجدد** از محصولات دیجیتال باید از نظر فنی و قانونی امکان‌پذیر  بوده و ترویج شود.  
۸. محصولات دیجیتال (به ویژه نرم‌افزار) باید به شکلی طراحی شوند که **وابستگی** به تولید‌کنندگان آن ایجاد نکرده و کد منبع آنها **شفاف** و قابل اعتماد باشند.  
۹. ساختار معنا‌دار، بی‌طرف، **دسترس‌پذیر** و مستندات کالاهای دیجیتال می‌بایست تضمین شود.  
۱۰. چهار چوب‌های فردی و اجتماعی و مقرارات قانونی ایجاد شده می‌بایست پایداری دیجیتال را **ترویج و ترجیح** دهد.